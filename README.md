# The Opportunities in an Aging Societyy

ปัจจุบันระบบโครงสร้างทางสังคมของเราเปลี่ยนแปลงไปอย่างมาก เนื่องจากการเปลี่ยนแปลงที่เทคโนโลยีเข้ามามีบทบาทในชีวิตประจำวันเรามากขึ้น รวมถึงค่านิยมของสังคม ความเท่าเทียมกันของผู้หญิงและผู้ชายที่มากขึ้น ทำให้โครงสร้างพื้นฐานทางสังคมเปลี่ยนไปรวมถึงการเพิ่มขึ้นและลดลงของประชากรเช่นเดียวกัน

ปัญหาหนึ่งที่เป็นความท้าทายของทุกประเทศ คือปัญหาอัตราการเกิดที่น้อยลง ซึ่งจะส่งผลต่อการบริหารและความเติบโตของแต่ละประเทศนั้น ความท้าทายของทุกประเทศในตอนนี้ คือ การจัดการแก้ไขปัญหานี้ยังไง แล้วถ้าอัตราการเกิดยังน้อยลงอยู่แบบนี้ เราจะมีวิธีจัดการยังไงในภาวะนี้ แล้วสังคมผู้สูงอายุในขณะนี้มีโอกาสในอนาคตยังไงบ้าง เราจะมาหาคำตอบด้วยกันโดยการใช้หลักการวิเคราะห์ข้อมูลเพื่อหาโอกาสของผู้สูงอายุกัน

สำหรับ Mini-project นี้จะประกอบไปด้วยการนำเสนอ 3 ส่วนด้วยกัน ได้แก่ 
<br />ส่วนที่ 1: จะเป็นพาไปทำความเข้าใจภาพรวมของประชากรและจำนวนผู้สูงอายุทั่วโลกทั่วโลก
<br />ส่วนที่ 2: จะเป็นข้อมูลเกี่ยวกับระบบบำนาญในแต่ละประเทศ ตั้งแต่ปี ค.ศ. 2018 - 2022 อ้างอิงจากรายงาน 
              Mercer CFA Institute Global Pension Index (MCGPI) ของ Mercer บริษัทให้คำปรึกษาด้าน HR และการบริหารสินทรัพย์จากสหรัฐอเมริกา 
<br />ส่วนที่ 3: จะเป็นข้อมูล ความเปลี่ยนแปลงอื่นๆ ที่น่าสนใจ นำไปสู่โอกาสช่วยแก้ปัญหา สร้างสมดุลให้สังคม Aging Society อย่างยั่งยืน

## ส่วนที่ 1 : ภาพรวมประชากรและผู้สูงอายุทั่วโลก

ประเทศไทยก้าวเข้าสู่สังคมสูงวัยเต็มตัวในปีค.ศ. 2023 ไม่เพียงประเทศไทยเท่านั้นที่กำลังย่างก้าวเข้าสู่สังคมสูงวัย แต่ทั่วโลกก็กำลังเผชิญปัญหานี้เช่นกันปัจจุบันทั่วโลกมีผู้สูงอายุ หรือผู้ที่อายุ 60 ปีขึ้นไปมากถึง 962 ล้านคน หรือร้อยละ 13 ของประชากรโลกทั้งหมด
ถ้าเราลองมาพิจารณาจากข้อมูลของ Population Reference Bureau ภาพรวมประชากรทั่วโลกมียอดเพิ่มขึ้นเป็นส่วนใหญ่
<p align="center">
  <img src="https://github.com/Dads5001/The-Opportunities-in-an-Aging-Society/blob/main/Topcountry.png">
  
โดยจำนวนประชากรที่มากที่สุด 3 อันดับ ก็คือ จีน อินเดีย และอินโดนีเซีย แต่ถ้าเราลองมาวัดสัดส่วนจริงๆแล้ว ในประเทศหนึ่งประเทศจะแบ่งสัดส่วนประชากรเป็นหลายๆส่วน แต่จากข้อมูล เราจะแบ่งเป็นสองกลุ่ม คือ กลุ่มที่ 1 ประชากรที่มีอายุน้อยกว่า 15 ปี และ กลุ่มที่ 2 ประชากรที่มีอายุมากกว่า 65 ปี ถ้าจะให้แปลความหมายให้เข้าใจง่ายๆ เราไม่สามารถวัดว่าประเทศไหนเป็นประเทศที่สังคมผู้สูงอายุได้จากจำนวนประชาการ เราต้องวัดจากสัดส่วนของประชากรในกลุ่มๆนั้น ยกตัวอย่าง ประเทศจีนและอินเดีย

<p align="center">
  <img src="https://github.com/Dads5001/The-Opportunities-in-an-Aging-Society/blob/main/chinaindia.png">
  
อินเดียที่มีสัดส่วนของวัยผู้สูงอายุน้อยแต่ประเทศจีนสัดส่วนผู้สูงอายุจะสูงกว่าถึงแม้ว่าจะจำนวนประชากรเยอะกว่าก็ตาม แต่อีกปัจจัยที่เราต้องคำนึงถึงคือขนาดของแต่ละประเทศรวมถึงรายได้และปัจจัยอื่นๆด้วยที่อาจจะมีอิทธิพล

จากภาพด้านล่างจะแสดงข้อมูลประเทศที่จำนวนประชากรที่อายุเกิน 65 ปี 3 อันดับคือ Monaca Japan และ Italy 

<p align="center">
   <img src="https://github.com/Dads5001/The-Opportunities-in-an-Aging-Society/blob/main/10topelder.png">

ถ้าตามที่ทุกคนเข้าใจ ถ้าประเทศที่มีผู้สูงอายุอันดับหนึ่งน่าจะเป็นประเทศญี่ปุ่น จริงๆก็คือใช่ แต่จากข้อมูลเนื่องจาก Monaca เป็นประเทศเล็กๆ ทำให้ตอนหาสัดส่วนออกมาจำนวนประชากรผู้สูงอายุออกมาค่าจะดูเยอะกว่าอันอื่น ภาพด้านล่างแสดงให้เห็นถึงสัดส่วนอัตราการเกิดเทียบกับการตายของประชากรที่มีจำนวนผู้สูงอายุ 10 อันดับแรก รวมประเทศไทยเพื่อดูสถานการณ์ในบ้านเราเมื่อเปรียบเทียบกับประเทศอื่นๆ

<p align="center">
  <img src="https://github.com/Dads5001/The-Opportunities-in-an-Aging-Society/blob/main/10birthdeath.png">
  
จากข้อมูลจะเห็นได้ว่า ประเทศญี่ปุ่นมีอัตราการเกิดที่น้อยมากถ้าเทียบกับการตาย ซึ่งนักวิจัยบางท่านกล่าวไว้ว่าเกิดจากการเปลี่ยนของสังคม สังคมญี่ปุ่นเป็นสังคมของการทำงาน คนญี่ปุ่นทำงานหนัก เพราะมีค่าครองชีพสูง หลังสงครามโลกครั้งที่สองผู้ชายทำงาน ส่วนผู้หญิงเลี้ยงดูลูก แต่เดี๋ยวนี้ ผู้หญิงก็ทำงาน และคนรุ่นใหม่ก็ไม่ได้มีครอบครัวกันง่าย ๆ ซึ่งทำให้การแต่งงานและการสร้างครอบครัวยากขึ้น

กราฟด้านล่างแสดงสัดส่วนของประชากรที่มีอายุน้อยกว่า 15 และประชากรที่มีอายุมากกว่า 65 แสดงให้เห็นชัดเจนว่าจำนวนผู้สูงอายุมากกว่าจำนวนเด็กที่มีอายุน้อยกว่า 15 ซึ่ง gap ที่แสดงให้เห็นนี้จะเป็นปัญหาในอนาคต ถ้ายกตัวอย่างให้เห็นง่าย ๆ กับบริการที่ใกล้ตัวเรา ตอนนี้ถ้าเราอยากทานอะไรเราก็เข้า App สั่งอาหาร แล้วกดสั่งอาหาร ไม่นานนักก็จะมีคนส่งถึงหน้าบ้าน แต่ลองคิดดูว่า ถ้าวันไหนประชากรลดลงแล้วไม่มีคนส่งของ หรือคนให้บริการเหมือนที่เป็นอยู่ในปัจจุบัน นี้ก็เป็นผลกระทบหนึ่งของการอัตราการเกิดที่น้อยลง

<p align="center">
  <img src="https://github.com/Dads5001/The-Opportunities-in-an-Aging-Society/blob/main/childwithelder.png">
  
ภาพด้านล่างแสดงภาพรวมของข้อมูลประชากรทั้งหมดในปี ค.ศ. 2022 แสดงการกระจายตัวของข้อมูล Median ของอัตราการเกิดมากกว่าการตาย ซึ่งครึ่งหนึ่งของอัตราการเกิดในทั่วโลก มีไม่เกิน 15 และมีอัตราการตายมีไม่เกิน 8 ข้อมูลชี้ให้เห็นว่ายอดอัตราการเกิดทั่วโลกยังสูงกว่าอัตราการตาย PCT ที่ 27 กับ PCT ที่ 10 ตรง Birth มียอดอัตราการเกิดที่อยู่ระหว่าง 10 ถึง 28
  
 <p align="center">
  <img src="https://github.com/Dads5001/The-Opportunities-in-an-Aging-Society/blob/main/BD.png">
  
ภาพรวมของทั่วโลกเข้าสู่สังคมผู้สูงอายุเต็มตัวกันหรือยัง หรือยังเป็นแค่เฉพาะบางประเทศ ?
 <p align="center">
  <img src="https://github.com/Dads5001/The-Opportunities-in-an-Aging-Society/blob/main/FR.png">
  
จากภาพด้านบนก็ชี้ให้เห็นชัดเลยว่าหลายๆประเทศเริ่มเข้าสู้สังคมผู้สูงอายุกันหลายประเทศ ซึ่งอัตราการเจริญพันธุ์รวมTFR โดยรวมทั่วโลกอยู่ระดับที่ 2 ซึ่งต่ำกว่ามาตราฐานจากข้อมูลขององค์การอนามัยโลก ซึ่งระดับ TFR ควรอยู่ที่ 2.1 หากต่ำกว่านั้นจะเกิดปัญหา 2 ประการ นั้นก็คือ สังคมสูงวัยอย่างรวดเร็วและการหลั่งไหลของแรงงานข้ามชาติ

 <p align="center">
  <img src="https://github.com/Dads5001/The-Opportunities-in-an-Aging-Society/blob/main/thai.png">

มุมมองสถานการณ์ในประเทศไทย จากข้อมูลก็ชี้ให้เห็นอย่างชัดเจนเลยว่าประเทศไทยมีอัตราผู้สูงอายุขึ้นทุกปี คำถามต่อไปนี้ เราควรจะปรับตัวอย่างไรที่จะรองรับสถานการณ์นี้ เนื่องจากประเทศไทยเราก็ไม่ใช่ประเทศ role model ในสังคมผู้สูงอายุ นโยบายใดหรือประสบการณ์ใดบ้างที่เราจะเอามาปรับใช้ แล้วเราควรให้ความสังคมผู้สูงอายุยังไง ถ้าเด็กมีการเกิดน้อยลงแล้วเราจำเป็นที่ต้องใช้ผู้สูงอายุในการขับเคลื่อนเศรษฐกิจ รวมถึงโอกาสของผู้สูงอายุเองกับบริบทที่เปลี่ยนไปจะเป็นยังไง เราจะมาหาคำตอบในหัวข้อถัดไป





## ส่วนที่ 2 : ระบบบำนาญหลังเกษียณ

แล้วตอนนี้ การเผชิญหน้าของประเทศไทยกับสังคมผู้สูงอายุ ดีพอหรือยัง?

<br />จากรายงาน Mercer CFA Institute Global Pension Index (MCGPI) ของ Mercer บริษัทให้คำปรึกษาด้านทรัพยากรมนุษย์ และการบริหารสินทรัพย์ของสหรัฐอเมริกา ซึ่งร่วมกับสถาบัน CFA Institute สถาบันผู้เชี่ยวชาญด้านการลงทุนที่ได้เก็บรวบรวมข้อมูลสำรวจคุณภาพของระบบบำนาญใน 44 ประเทศทั่วโลก 
<br />โดยมีเกณฑ์การให้คะแนนภาพรวมของดัชนี (Overall Index Value : OIV) เป็นดังนี้

<p align="center">
  <img src="https://github.com/Dads5001/The-Opportunities-in-an-Aging-Society/blob/main/The%20Mercer%20CFA%20Institute%20Global%20Pension%20Index.png" width="520" height="400" />

<br /> 1.ความเพียงพอ (Adequacy) น้ำหนักคะแนน 40%
<br /> ความพอเพียงในระดับรายได้และค่าครองชีพ พิจารณาว่าเงินบำนาญที่ผู้สูงอายุได้รับนั้นเพียงพอต่อการดำเนินชีวิตหรือไม่
<br /> 2.ความยั่งยืน (Sustainability) น้ำหนักคะแนน 35%
<br /> ความยั่งยืนของเงินทุนระยะยาว พิจารณาว่าระบบจัดการบำนาญมีความมั่งคงยั่งยืนในระยะยาวหรือไม่ โดยคำนึงถึงทั้งการเติบโตทางเศรษฐกิจ (Economic Growth) และหนี้สาธารณะ (Government Debt)
<br /> 3.ความซื่อตรงต่อหลักการ (Integrity) น้ำหนักคะแนน 25%
<br /> พิจารณาปัจจัยอื่นๆ อาทิ ระเบียบและข้อกฎหมาย (Regulation) หลักธรรมาภิบาล (Governance)

<p align="center">
  <img src="https://github.com/Dads5001/The-Opportunities-in-an-Aging-Society/blob/main/heatmap44countries.png">

<br /> จากการนำข้อมูลตั้งแต่ปีค.ศ. 2018 - 2019 มาวิเคราะห์ พบว่า เมื่อพิจารณาในภาพรวม ประเทศที่ติดอันดับประเทศที่มีระบบบำนาญที่ดีเป็นอันดับต้นๆ ส่วนมากเป็นประเทศโซนยุโรปและสแกนดิเนเวียที่มีชื่อเสียงและได้รับการยอมรับเรื่องความโปร่งใสของรัฐบาล ไม่ว่าจะเป็น เนเธอร์แลนด์ เดนมาร์ก สวีเดน นอร์เวย์ ฟินแลนด์ ในขณะที่ประเทศที่รั้งท้าย เรื่องระบบำนาญหลังเกษียณ ส่วนมากจะเป็นประเทศในโซนเอเชีย ได้แก่ ไทย อินเดีย ฟิลิปปินส์ 

<br /> เมื่อเปรียบเทียบ สัดส่วนคะแนนภาพรวมของดัชนี OIV สูงสุดและต่ำสุด
<br /> ระหว่าง ไอซ์แลนด์ และไทย ของปี ค.ศ. 2022 พบว่า มีช่วงคะแนนที่แตกต่างกันประมาณ 25 - 39 %

<p align="center">
  <img src="https://github.com/Dads5001/The-Opportunities-in-an-Aging-Society/blob/main/ratioIcelandandThailand.png">

<br /> สำหรับการวิเคราะห์ในรายละเอียดเชิงลึกในแต่ละด้าน ในภาพรวมพบว่า ค่าดัชนีของไทยต่ำกว่าค่าเฉลี่ยในทุกๆด้าน โดยมีทิศทาง ดังนี้
<br /> เส้นกราฟความเพียงพอ (Adequacy) มีทิศทางเดียวกับค่าเฉลี่ยโดยรวม และมีแนวโน้มที่จะสูงขึ้น
<br /> เส้นกราฟความซื่อตรงต่อหลักการ (Integrity) มีทิศทางแตกต่างกับค่าเฉลี่ยโดยรวม เพราะค่าเฉลี่ยโดยรวมมีแนวโน้มสูงขึ้น แต่ของไทยมีแนวโน้มที่จะคงที่
<br /> เส้นกราฟความยั่งยืน (Sustainability) มีทิศทางแตกต่างกับค่าเฉลี่ยโดยรวม โดยเส้นกราฟความยั่งยืนของไทยยังมีแนวโน้มลดลงต่อเนื่อง ซึ่งสวนทางกับค่าเฉลี่ยโดยรวมที่มีแนวโน้มสูงขึ้น

<p align="center">
  <img src="https://github.com/Dads5001/The-Opportunities-in-an-Aging-Society/blob/main/graph.png">

<br /> จากแนวโน้มของกราฟความยั่งยืน (Sustainability) ของไทยที่ลดลงอย่างเป็นสาระสำคัญ 
<br /> อย่างที่เห็นได้ชัดเจนคือ ปีค.ศ. 2021 นั้น ค่าดัชนีจากประมาณ 40 พอมา ปีค.ศ. 2022 ค่าดัชนีลดต่ำเป็นประมาณ 36
<br /> การลดลงอย่างเป็นสาระสำคัญนี้ เป็นข้อบ่งชี้ว่า การเผชิญหน้าของประเทศไทยกับสังคมผู้สูงอายุ นั้นยังอยู่ในระดับที่น่าเป็นห่วง  
<br /> ภาครัฐจำเป็นต้องหาแนวทางเพื่อพัฒนาและดำเนินการปฏิรูปนโยบายที่สามารถปรับปรุงความยั่งยืนของระบบบำนาญในระยะยาวเพื่อให้คนไทยมีเงินทุนเพื่อการเกษียณอย่างยั่งยืน

<br /> อย่างไรก็ตามการหวังพึ่งเพียงความช่วยเหลือจากรัฐบาลอาจไม่เพียงพอ ประกอบกับความหลากหลายของเงินได้ประชากรตามการศึกษา อาชีพ รวมถึงพฤติกรรมการวางแผนการเงินของคนไทย


 
<br /> อ้างอิงรายงานการสํารวจประชากรสูงอายุในประเทศไทย พ.ศ. 2564 จากสำนักงานสถิติแห่งชาติ พบว่าผู้สูงอายุที่มีเงินออมเป็นรายได้หลักนั้น มีสัดส่วนเพียง 1.5% เท่านั้น นี่เป็นสัญญาณบ่งชี้ว่าการวางแผนจัดการด้านการออมเงินเพื่อการเกษียณอยู่ในระดับที่น่ากังวล แต่อย่างไรก็ตามนี่จึงเป็นโอกาสของภาคเอกชนที่จะมาเติบโตในตลาดที่เป็นตัวเลือกให้คนไทยมีเงินออมในช่วงวัยเกษียณ โดยเฉพาะอย่างยิ่งบริษัทประกัน ที่มาจะมาเสนอขายผลิตภัณฑ์ อย่างประกันบำนาญให้กับกลุ่มคนวัยทำงานเพื่อสร้างหลักประกันรายได้ของผู้เอาประกันภัยหลังเกษียณอายุงาน
  
  
<br /> แต่ด้วยตัวแปรที่จะทำอย่างไรให้ผู้สูงอายุอยู่อย่างยั่งยืนในสังคมผู้สูงอายุ ยังคงเป็นแค่ตัวแปรเล็กๆใน ecosystem ของผู้สูงอายุ ดังนั้น จึงจำเป็นต้องพิจารณาถึงปัจจัยอื่นๆที่เกี่ยวข้องร่วมด้วย ซึ่งการวิเคราะห์นั้นจะอยู่ในหัวข้อถัดไป
  
## ส่วนที่ 3 : ข้อมูลความเปลี่ยนแปลงที่น่าสนใจ และการนำไปสู่โอกาส ช่วยแก้ปัญหาในสังคมผู้สูงอายุ

<br />ส่วนที่ 3 จะพาทุกๆ คน ไปร่วมกันมองความเปลี่ยนแปลงที่เกิดขึ้นกับประชากรทั่วโลก ผ่านข้อมูลของ สำนักอ้างอิงประชากร (Population Reference Bureau) ประเทศสหรัฐอเมริกา
<br />ที่ได้เก็บรวบรวมข้อมูลประชากร และค่าดัชนีต่างๆ ที่มีความสำคัญ จากกว่า 210 ประเทศทั่วโลก ระหว่างปี ค.ศ. 2017-2022

<br />ทีมงานได้ใช้ค่าสัมประสิทธิ์สหสัมพันธ์แบบเพียร์สัน (Pearson Correlation Coefficient : r ) เพื่ออธิบายลักษณะความสัมพันธ์ของดัชนีต่างๆ จากข้อมูลที่มีการเก็บรวบรวม
  
<br />ค่าสัมประสิทธิ์สหสัมพันธ์ จะมีค่าอยู่ในช่วง [-1, 1]
<br />ซึ่งค่าสหสัมพันธ์ที่เข้าใกล้ 1 อธิบายความสัมพันธ์ในทิศทางเดียวกันของดัชนีคู่เทียบ
<br />ค่าสหสัมพันธ์ที่เข้าใกล้ -1 อธิบายความสัมพันธ์ในทิศทางตรงกันข้ามของดัชนีคู่เทียบ
<br />และค่าสหสัมพันธ์เท่ากับ 0 อธิบายการไม่มีความสัมพันธ์กันของดัชนีคู่เทียบ
  
  
  
  
  <p align="center">
  <img src="https://github.com/Dads5001/The-Opportunities-in-an-Aging-Society/blob/main/proj11-3_image1.png"> 
  

<br />โดยทีมงานกำหนดเกณฑ์ประเมินความสัมพันธ์ (Correlated Threashold) ดังนี้
<br />ค่า r อยู่ในช่วง [-0.25, 0.25] หมายถึง ไม่มีความสัมพันธ์ (No relationship)
<br />ค่า r อยู่ในช่วง [-0.5, -0.25) หรือ (0.25, 0.5] หมายถึง มีความสัมพันธ์ระดับปานกลาง (Moderate relationship)
<br />ค่า r อยู่ในช่วง [-1,-0.5) หรือ (0.5, 1] หมายถึง มีความสัมพันธ์ระดับสูง (Strong relationship)

  
<br />ซึ่งจากการวิเคราะห์ข้อมูล พบว่า ปี ค.ศ. 2020 ดัชนีที่มีระดับ Strong Relationship มากที่สุด 3 อันดับแรก ได้แก่ 
<br />1. จำนวนประชากรเกิด (births) 
<br />2. จำนวนประชากรอายุน้อยกว่า 15 ปี (population_age_less_than15) 
<br />3. อัตราการเสียชีวิตของทารก (infant_mortality_rate)

  <p align="center">
  <img src="https://github.com/Dads5001/The-Opportunities-in-an-Aging-Society/blob/main/proj11-3_image2.png">
  
  
<br />ปี ค.ศ. 2021 ดัชนีที่มีระดับ Strong Relationship มากที่สุด 3 อันดับแรก ได้แก่ 
<br />1. อัตราการเสียชีวิตของทารก (infant_mortality_rate)
<br />2. จำนวนประชากรเกิด (births)
<br />3. จำนวนประชากรอายุน้อยกว่า 15 ปี (population_age_less_than15)
  
  
  <p align="center">
  <img src="https://github.com/Dads5001/The-Opportunities-in-an-Aging-Society/blob/main/proj11-3_image3.png">
  
  
<br />ปี ค.ศ. 2022 ดัชนีที่มีระดับ Strong Relationship มากที่สุด 3 อันดับแรก ได้แก่
<br />1. จำนวนประชากรเกิด (births)
<br />2. อายุคาดหวังของประชากรเพศหญิง (life_birth_female)
<br />3. จำนวนประชากรอายุน้อยกว่า 15 ปี (population_age_less_than15)
  
  
  <p align="center">
  <img src="https://github.com/Dads5001/The-Opportunities-in-an-Aging-Society/blob/main/proj11-3_image4.png"> 
  
  
<br />และเมื่อมุ่งเน้นไปที่ดัชนีข้อมูลจำนวนประชากรเกิด (births) เป็นหนึ่งปัจจัย
<br />ซึ่งมีความสัมพันธ์ระดับสูงกับค่าดัชนีอื่นๆ อยู่ในกลุ่มมากที่สุด 3 อันดับแรก ต่อเนื่องตั้งแต่ปี 2020-2022
    
<br />โดยในปี ค.ศ. 2022 พบข้อมูลที่น่าสนใจซึ่งสะท้อนความเชื่อที่ผิด
<br />ตลอดจนเป็นช่องว่างให้ภาครัฐบาลและภาคธุรกิจสามารถต่อยอดโอกาส ร่วมกันสร้างสังคมผู้สูงอายุที่สมดุล ยั่งยืนได้ดังนี้
  
  
    
    
  <p align="center">
  <img src="https://github.com/Dads5001/The-Opportunities-in-an-Aging-Society/blob/main/proj11-3_image5.png"> 
  
  

<br />1. อายุคาดหวังของประชากรเพศหญิง (life_birth_female) :
<br />มีความสัมพันธ์ในทิศทางตรงกันข้ามกับจำนวนประชากรเกิด (births) ที่ระดับ Correlation Coefficient เท่ากับ -0.85
    
<br />จากความเชื่อเดิมที่ว่า อายุคาดหวัง (Life Expentancy) ที่มากขึ้นของประชากรเพศหญิง น่าจะส่งผลให้อัตราการเกิดเพิ่มสูงขึ้นตามไปด้วย
<br />แต่ข้อมูลกลับแสดงให้เห็นว่า ยิ่งอายุคาดหวังของประชากรเพศหญิงเพิ่มสูงขึ้น อัตราการเกิดกลับปรับตัวลดลง ในทิศทางตรงกันข้าม
<br />สามารถอธิบายผ่านสัดส่วนช่วงอายุที่ผู้หญิงพร้อมมีบุตร (20-35 ปี, RAMA Channel) ต่ออายุคาดหวังที่ลดลง
<br />ในขณะเดียวกัน จากงานวิจัยของ PEW Reseach Center ปีค.ศ. 2016
<br />แสดงให้เห็นว่าผู้หญิงในสหรัฐอเมริกา ที่มีอายุระหว่าง 40-44 ปีขึ้นไป มีความต้องการมีบุตรเพิ่มมากขึ้น เมื่อเทียบกับผลการวิจัย 10 ปีก่อนหน้า
<br />https://www.pewresearch.org/social-trends/wp-content/uploads/sites/3/2018/01/Pew-Motherhood-report-FINAL.pdf
    
<br />จึงเป็นโอกาสของภาคธุรกิจ ที่จะสร้างนวัตกรรมตอบสนองความต้องการ ให้ผู้หญิงสามารถมีบุตรได้เมื่ออายุ 40 ปีขึ้นไป
<br />ตลอดจนการสร้างสรรค์ Solution เพื่อช่วยเหลือการมีบุตร และเลี้ยงดูบุตรของคุณแม่อายุเยอะอย่างครบวงจร
<br />ไปจนถึงภาครัฐบาล ที่ควรมีนโยบายส่งเสริมและสนับสนุน ให้ประชากรที่มีอายุเยอะต้องการที่จะมีบุตร
  
    
    
<br />2. รายได้ประชาชาติ (gni) :
<br />มีความสัมพันธ์ในทิศทางตรงกันข้ามกับจำนวนประชากรเกิด (births) ที่ระดับ Correlation Coefficient เท่ากับ -0.57

<br />ลักษณะความสัมพันธ์ดังกล่าวแสดงให้เห็นอย่างชัดเจนว่าภาครัฐบาล ประกาศนโยบายที่ไม่มีทางเป็นไปได้จริง
<br />มุ่งกระตุ้นเศรษฐกิจ คาดหวังการเติบโตของผลิตภัณฑ์มวลรวมประเทศ (GDP) และรายได้ประชาชาติ (GNI) ไปพร้อมๆ กับการส่งเสริมการมีบุตรเพื่อเพิ่มอัตราการเกิด
<br />เมื่อค่าดัชนีทั้งสองส่วน แปรผกผันซึ่งกันและกัน จึงเป็นโอกาสให้ภาครัฐบาลได้ทบทวนนโยบายกับคำถามที่ว่า
<br />จะเป็นปได้ไหม หากเราลดการมุ่งเน้นเศรษฐกิจ และหันมาให้ความสำคัญกับการเพิ่มจำนวนการเกิดของประชากร?
<br />จำนวนการเกิดของประชากรมากเท่าไหร่ที่เราต้องการ? เราพร้อมรับมือการชะลอตัวทางเศรษฐกิจมากขนาดไหน? และการชะลอตัวเศรษฐกิจมีระยะเวลานานเท่าไหร่?
<br />คำถามจากข้อมูลอีกมากมาย จะช่วยให้นโยบายของรัฐบาลใสามารถแก้ไขปัญหาเชิงมหภาค อย่างมีทิศทาง และทำได้จริง
<br />บนพื้นฐานของข้อมูล Fact-Based และ Best Practice ในระดับนานาชาติ
  
    
    
<br />3. สัดส่วนประชากรในเมือง (urban_population) :
<br />มีความสัมพันธ์ในทิศทางตรงกันข้ามกับจำนวนประชากรเกิด (births) ที่ระดับ Correlation Coefficient เท่ากับ -0.52
    
<br />จากความเปลี่ยนแปลงที่เกิดขึ้นในสถานการณ์โควิด-19 ส่งผลให้ประชากรสหรัฐมีความต้องการอยู่อาศัยในชุมชนเมืองใหญ่ (Urban) ลดลง ตามการสำรวจของ PEW Reseach Center ปีค.ศ. 2021
<br />และมีความต้องการที่จะย้ายไปอยู่อาศัยในเขตชุมชนชานเมือง (Sub Rular) 
<br />https://www.pewresearch.org/social-trends/2021/12/16/americans-are-less-likely-than-before-covid-19-to-want-to-live-in-cities-more-likely-to-prefer-suburbs/

<br />นำมาสู่โอกาสของภาครัฐบาลที่จะส่งเสริมเศรษฐกิจ และการอยู่อาศัยในเมืองรอง ตลอดจนการสนับสนุนระบบสาธารณูปโภคพื้นฐาน ระบบขนส่ง ตลอดจนการกระจายรายได้
<br />เพื่อรองรับการอยู่อาศัย ประกอบอาชีพ และสร้างครอบครัวในเขตพื้นที่เมืองรอง ที่จะช่วยเพิ่มอัตราการเกิดในประเทศตามไปด้วย
<br />รวมทั้งยังเป็นโอกาสอีกมากมายให้ภาคธุรกิจ ในการตอบสนองอุปสงค์ (Demand) ของประชากรที่เปลี่ยนแปลงไป

    
    
    
<br />4. สัดส่วนผู้ได้รับวัคซีนโควิด-19 (vaccinated covid-19) : 
<br />มีความสัมพันธ์ในทิศทางตรงกันข้ามกับจำนวนประชากรเกิด (births) ที่ระดับ Correlation Coefficient เท่ากับ -0.50

<br />
    
    
<br />5. อัตราการเสียชีวิตของทารก (infant_mortality_rate) :
<br />มีความสัมพันธ์ในทิศทางเดียวกับจำนวนประชากรเกิด (births) ที่ระดับ Correlation Coefficient เท่ากับ 0.83


  
ยังมีข้อมูลน่าสนใจอีกมากมาย ที่รอการตีความ มาลองเล่นแล้วแชร์กันดูนะ
  
  
